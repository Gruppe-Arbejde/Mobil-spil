# Mobil-spil
Digital Design &amp; Udvikling Mobil Spil


## Projektet 
I dette projekt skal I designe et appspil med udgangspunkt i en fængende/fængslende spiloplevelse og med 
fokus på forretningsmodellen. Derefter skal I udarbejde spillet så godt som I kan og lancere det på Google 
Play. I alt kommer I til at aflevere: 
1. Spillet 
2. GDD som A3 plakat 
3. Forretningsplan som A3 plakat med projektstyring 
4. Dokumentation

# Om produktet 
* Spillet skal virke. Der skal altså være en titelskærm, en spilskærm, en end-game skærm og man skal 
kunne have en spiloplevelse på spilskærmen. 
* Spillet skal uploades til Google Play Store. Dvs. at I skal opsætte GameMaker (og Java) på en af 
jeres PC’er til at kunne eksportere spillet som en APK-fil. Dette er ret besværligt og I bør derfor 
starte i god tid. Herefter skal I registrere en developerkonto på Google Play Store og uploade 
spillet. Det kan også tage lidt tid, så registrer en konto i god tid. Før I kan uploade spillet, skal I også 
sikre jer, at GameMaker eksporterer spillet med ikoner, navn, udgiver osv. 
* Genre, historie, gameplay osv. bestemmer I selv. Men husk at fokusere på spiloplevelsen, at 
spillerne gider blive ved med at spille spillet og indtjeningsmuligheder. Det er IKKE et krav, at in-app 
purchases virker. Implementerer man noget en form for betaling i spillet, er man selv ansvarlig for 
at overholde juridiske aspekter, copyright osv. 
* Progressionen behøver ikke at være fuldt udviklet. Hvis I f.eks. har designet et spil, hvor der bør 
være 500 baner, skal I ikke lave alle banerne
